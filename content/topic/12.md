--- 
layout: topic
class: 12
name: "Právní aspekty informací"
guarantorname: "Pavla Kovářová"
guarantorurl: /cs/osoba/2948
activities: 
  act1: "Najděte judikát k jednomu z řešených zákonů."
  act2: "Zkuste navrhnout změny v konkrétním knihovním řádu, aby co nejlépe odpovídal zákonným povinnostem."
  act3: "Požádejte o informaci povinný subjekt."
  act4: "Vytvořte elektronickou vzdělávací prezentaci, kterou zveřejníte na internetu, abyste v souladu se zákonem použili různé formáty autorských děl (text, obrázky, grafy...)."
literature: 
  lit1: "Zákon č. 121/2000 Sb., o právu autorském, o právech souvisejících s právem autorským a o změně některých zákonů, ve znění pozdějších předpisů."
  lit2: "Zákon č. 101/2000 Sb., o ochraně osobních údajů a o změně některých zákonů, ve znění pozdějších předpisů"
  lit3: "TELEC, Ivo a Pavel TŮMA. Autorské právo ; Průmyslová práva : autorský zákon, patenty, užitné a průmyslové vzory, vynálezy a zlepšovací návrhy, ochranné známky, ... : podle stavu k 27. 10. 2008. Ostrava: Sagit, 2008. 224 s. Edice: ÚZ ; č. 697. ISBN 978-80-7208-712-9."
  lit4: "POLČÁK, Radim. Internet a proměny práva. Praha: Auditorium, 2012. 388 s. ISBN 9788087284223."
sets: 
  - 
    class: "12.1"
    closed: 
      - 
        answer: "Datum, od kdy je zákon účinný, tedy lidé se jím musí řídit, jinak může být udělena sankce daná zákonem."
        question: "Co znamená účinnost zákona?"
      - 
        answer: "Datum, ke kterému je zákon vyhlášen a stává se součástí právního řádu, ale nemusí okamžitě být účinný (známa je úprava, ale nelze sankcionovat)."
        question: "Co znamená platnost zákona?"
      - 
        answer: "Norma působí do doby před svou účinností, jedná se o výjimku, jinak norma působí vždy do budoucna."
        question: "Co znamená retroaktivita normy?"
      - 
        answer: "Zhodnocení dvou protichůdných práv ke stejné činnosti, kdy je zvažováno, které má být upřednostněno, pomocí třístupňového testu,"
        question: "Co znamená právní princip proporcionality?"
      - 
        answer: "1. předpis vyšší právní síly (např. ústavní zákon před vyhláškou), 2. později účinný před starším, 3. zvláštní před obecnějším."
        question: "Když dva zákony upravují stejnou událost jinak, který má přednost?"
      - 
        answer: "Soudní rozhodnutí s významem pro rozhodování podobných věcí, na rozdíl od precedentů v angloamerickém prostředí není pro soudce závazný."
        question: "Co to je judikát?"
      - 
        answer: "Zákon č. 101/2000 Sb., o ochraně osobních údajů a o změně některých zákonů, ve znění pozdějších předpisů"
        question: "Jak vypadá bibliografický záznam aktuálního zákona o ochraně osobních údajů podle legislativních pravidel vlády?"
    name: "Základní právní principy"
    open: "Kde lze najít důvěryhodné informace o právním řešení konkrétní situace?"
  - 
    class: "12.2"
    closed: 
      - 
        answer: "Bernská úmluva o autorském právu, pro ČR závazná od roku 1921."
        question: "Jak se nazývá mezinárodní úmluva z roku 1886, týkající se autorského práva, kterou ČR podepsala?"
      - 
        answer: "Autorská práva jsou součástí duševního vlastnictví, vedle nich sem patří i průmyslové vlastnictví, např. patenty nebo ochranné známky."
        question: "Jaký je vztah mezi duševním vlastnictvím a autorským právem?"
      - 
        answer: "Vynálezy a užitné vzory, průmyslové vzory, ochranné známky a označení původu, konstrukční schémata polovodičových výrobků a další."
        question: "Co je předmětem průmyslového vlastnictví?"
      - 
        answer: "World Intellectual Property Organization, česky Světová organizace duševního vlastnictví založená 1970."
        question: "Co je to WIPO?"
      - 
        answer: "Nevládní a nekomerční organizace, zastřešuje evropské národní knihovny, archivy a informační instituce pro zlepšování přístupu k informacím."
        question: "Co je cílem organizace EBLIDA (European Bureau of Library Information and Documentation Associations)?"
      - 
        answer: "Dílo, které bylo zveřejněno pod krycím jménem nebo uměleckou značkou."
        question: "Co to je pseudonymní dílo?"
      - 
        answer: "Autorské dílo, u kterého dosud neuplynula doba ochrany majetkových autorských práv, ale nositel práv není znám."
        question: "Co to je osiřelé dílo (orphan work)?"
    name: "Mezinárodní autorské právo"
    open: "Na internetu běžně přichází do kontaktu subjekty z více států. Čí právní úprava by byla v konkrétní situaci rozhodující?"
  - 
    class: "12.3"
    closed: 
      - 
        answer: "Zákon č. 121/2000 Sb., o právu autorském a právech souvisejících s právem autorským"
        question: "Který český zákon upravuje práva autora tvůrčího díla?"
      - 
        answer: "Především autora, ale i např. výkonného umělce, výrobce zvukového záznamu, nakladatele, pořizovatele databáze apod. (práva související)."
        question: "Čí práva upravuje autorský zákon (copyright act)?"
      - 
        answer: "Práva a povinnosti autora a subjektů, kteří s autorským dílem nakládají."
        question: "Co vymezuje autorské právo (copyright)?"
      - 
        answer: "Ne, autor není povinen svá práva vykonávat, ale vzdát se jich nemůže."
        question: "Je možné vzdát se autorství díla?"
      - 
        answer: "Výsledek tvůrčí činnosti autora vyjádřený v jakékoli objektivně vnímatelné podobě, trvale nebo dočasně."
        question: "Co se rozumí dílem v prostředí autorského práva?"
      - 
        answer: "Dílem je databáze, počítačový program, překlad, sborník. Není jím denní zpráva, myšlenka, objev a vědecká teorie."
        question: "Co je dílem podle autorského zákona: databáze, denní zpráva, myšlenka, objev, počítačový program, překlad, sborník, vědecká teorie?"
      - 
        answer: "Obě vytvořilo více autorů, ale u kolektivního tvoří celek, kdy části nejsou schopné samostatného použití, na rozdíl od díla souborného."
        question: "Jaký je rozdíl mezi kolektivním a souborným dílem?"
      - 
        answer: "Dílo, jehož majetková autorská práva již nejsou chráněna."
        question: "Co se rozumí pojmem volné dílo (work in public domain)?"
    name: "Autorský zákon"
    open: "Jak poznám, jestli je fotka nebo statistický graf autorským dílem?"
  - 
    class: "12.4"
    closed: 
      - 
        answer: "Osobnostní práva (spojená výlučně s osobou autora) a majetková práva (majetkové nároky autora za užití díla)."
        question: "Jaké dva typy autorských práv ke stejnému dílu jsou zákonem definovány?"
      - 
        answer: "Osobování si autorství, rozhodnutí, kde a jak bude dílo zveřejněno, nedotknutelnost díla. Nelze se jej vzdát, ani převést."
        question: "Co je obsahem osobnostních autorských práv?"
      - 
        answer: "Zanikají okamžikem smrti autora, ale ani po ní si je nikdo nesmí nárokovat, např. osobovat si autorství k dílu."
        question: "Jak dlouho trvají osobnostní autorská práva?"
      - 
        answer: "Právo dílo užít (např. rozmnožování, půjčování nebo sdělování veřejnosti) a právo na odměnu pro autora za toto užití."
        question: "Co je obsahem majetkových autorských práv?"
      - 
        answer: "Trvají během života autora a 70 let po jeho smrti."
        question: "Jak dlouho trvají majetková autorská práva autora literárního díla?"
      - 
        answer: "Do autorského práva nezasahuje, kdo užije dílo, zhotoví si záznam, napodobeninu nebo rozmnoženinu, výhradně pro svou osobní potřebu."
        question: "Co se rozumí volným užitím díla?"
      - 
        answer: "Autorova osobnostní práva zůstávají nedotčena, majetková autorská práva vykonává zaměstnavatel."
        question: "Kdo vlastní autorská práva k zaměstnaneckému dílu?"
      - 
        answer: "Škola má právo bezúplatně využít k vlastní vnitřní potřebě dílo studenta, ale osobnostní i majetková práva patří autoru - studentovi."
        question: "Kdo je nositelem autorských práv pro školní dílo?"
    name: "Autorská práva"
    open: "Líbí se mi část databáze jedné organizace a ráda bych ji převzala. Kdo mi k tomu musí dát souhlas?"
  - 
    class: "12.5"
    closed: 
      - 
        answer: "Smlouva, kterou nositel autorských práv poskytuje nabyvateli oprávnění k výkonu práva dílo užít, součástí mohou být specifikace podmínek."
        question: "Co to je licenční smlouva (licence, licence agreement)?"
      - 
        answer: "Výhradní a nevýhradní."
        question: "Jaké jsou dva základní druhy licenčních smluv?"
      - 
        answer: "Zákonem stanovená výjimka, nahrazující svolení autora k užití díla a nepřiznávající autorovi žádnou odměnu, např. citace, zpravodajství apod."
        question: "Co to je bezúplatná zákonná licence (gratuituous legal licences)?"
      - 
        answer: "Citovat pouze v odůvodněné míře a vždy uvést autora, název a pramen."
        question: "Co je nutno splnit při citaci díla podle autorského zákona?"
      - 
        answer: "Knihovny, archivy, muzea, galerie, školy a vysoké školy, nevýdělečné školské a vzdělávací instituce."
        question: "Na které instituce se vztahuje knihovní licence?"
      - 
        answer: "Za užití díla je potřeba autorovi nebo kolektivnímu správci platit odměnu, např. kopírování v knihovně (rozmnožování na papír)."
        question: "Co je úplatná zákonná licence?"
      - 
        answer: "Autor nesmí poskytnout licenci třetí osobě a je obvykle povinen se i sám zdržet výkonu práva užít dílo způsobem, ke kterému licenci udělil."
        question: "Jak výhradní licenční smlouva omezuje práva autora díla (exclusive licence)?"
      - 
        answer: "Jedná se o bezúplatnou zákonnou licenci umožňující přebírání článků a zpráv mezi médii, zveřejňování projektů apod., je nutné citovat zdroj."
        question: "Co je obsahem zpravodajské licence (reporting licence)?"
    name: Licence
    open: "Jaké různé kroky pro zpřístupnění fondu uživatelům knihovny umožňují bezúplatné zákonné licence?"
  - 
    class: "12.6"
    closed: 
      - 
        answer: "Dilia, GESTOR, Intergram, OAZA, OOA-S a OSA."
        question: "Vyjmenujte alespoň tři kolektivní správce působící v České republice."
      - 
        answer: "Autory děl literárních, dramatických, hudebně dramatických, choreografických a pantomimických, scénické hudby pro ně a dabingové režiséry."
        question: "Koho zastupuje kolektivní správce Dilia?"
      - 
        answer: "Autory hudebních děl s textem nebo bez textu, tj. hudební skladatele a textaře."
        question: "Koho zastupuje kolektivní správce OSA?"
      - 
        answer: "Zastupuje autory a umělce při vymáhání jejich práv, udílí sankce za porušení práv a vybírá a přerozděluje odměny za užití děl."
        question: "Co je předmětem činnosti kolektivního správce autorských práv?"
      - 
        answer: "Národní knihovna."
        question: "Kdo zastupuje knihovny při jednání o licencích s kolektivními správci autorských práv?"
      - 
        answer: "Přísluší mu část poplatků, ale k jejich získání je nutné se u kolektivního správce registrovat, tato aktivita musí být iniciována autorem."
        question: "Když autor vytvoří autorské dílo, získá tím část poplatků vybraných příslušným kolektivním správcem?"
      - 
        answer: "Za každé kopírovací zařízení, za každou barevnou a černobílou kopii a za každou elektronickou kopii literárního díla."
        question: "Za co odvádí knihovna náhrady autorům přes kolektivního správce Dilia?"
    name: "Kolektivní správa autorských práv"
    open: "Proč bych měla kontaktovat kolektivního správce autorských práv?"
  - 
    class: "12.7"
    closed: 
      - 
        answer: "Prvním prodejem se u klasické knihy vyčerpá právo na rozšiřování, lze proto knihu např. dál prodat, to neplatí u e-knih bez hmotného nosiče."
        question: "Jaký je rozdíl při prodeji mezi klasickou knihou a e-knihou z pohledu autorského práva?"
      - 
        answer: "Jako dílo literární."
        question: "Jako jaké dílo je chráněn z hlediska autorských práv počítačový program?"
      - 
        answer: "Ne, pokud nebyla uzavřena licenční smlouva s distributorem, ve které je ukotvena další možnost postoupení práva."
        question: "Je možné prodat čtečku s e-knihami, které do ní byly zakoupeny během užívání?"
      - 
        answer: "Ne, knihovna může díky knihovní licenci zpřístupnit elektronickou rozmnoženinu díla ve fondu, ale jen ve své budově a bez možného rozmnožení."
        question: "Je možné si stáhnout v knihovně digitalizovanou knihu z fondu (e-prezenčka) a odnést si takovou kopii z knihovny domů? Proč?"
      - 
        answer: "Soubor nezávislých děl, údajů nebo jiných prvků, systematicky nebo metodicky uspořádaných a individuálně elektronicky nebo jinak přístupných."
        question: "Co se rozumí databází dle autorského zákona?"
      - 
        answer: "Pořizovateli databáze, který uspořádal toto souborné dílo, nebo k tomu dal podnět. Nedotčena tím zůstávají práva autorů děl v databázi."
        question: "Komu patří autorské právo k databázi?"
      - 
        answer: "15 let, při každém významném vkladu se znovu počítá délka 15 let."
        question: "Jak dlouho trvá zvláštní právo pořizovatele databáze od jejího pořízení?"
      - 
        answer: "Pro kopie z hmotných nosičů platí úplatná zákonná licence, která stanovuje výši poplatku, u elektronických je stanovuje kolektivní smlouva."
        question: "Proč je v rámci elektronického dodávání dokumentů v knihovně vytváření tiskových kopií z hmotných děl levnější než z elektronických?"
    name: "Autorská práva v elektronickém prostředí"
    open: "Jak můžu používat cizí autorská díla na své webové stránce?"
  - 
    class: "12.8"
    closed: 
      - 
        answer: "Provádí dozor nad dodržováním zákonných povinností při zpracování osobních údajů, vč. vedení registru správců, příjmu podnětů a konzultací."
        question: "Co je náplní práce Úřadu pro ochranu osobních údajů?"
      - 
        answer: "Informace nebo soubor informací idenfitikující konkrétního člověka, např. rodné číslo nebo soubor celé jméno + datum narození + adresa."
        question: "Jaké informace se rozumí pod pojmem osobní údaj (personal data)?"
      - 
        answer: "Osobní údaje s vyšší mírou zneužitelnosti, zejména diskriminací, např. náboženství, odsouzení za trestný čin, a dále biometrické údaje."
        question: "Jaké údaje jsou klasifikovány jako citlivé údaje (sensitive data)?"
      - 
        answer: "Údaje, které nelze vztáhnout k určenému nebo určitelnému subjektu údajů."
        question: "Které informace jsou dle zákona o ochraně osobních údajů označeny jako anonymní?"
      - 
        answer: "Správce určuje účel a prostředky zpracování osobních údajů, provádí zpracování a zodpovídá za ně, zpracováním může pověřit zpracovatele."
        question: "Jaký je rozdíl mezi správcem a zpracovatelem osobních údajů?"
      - 
        answer: "Pro jaký účel zpracování a k jakým údajům je souhlas dáván, komu a na jak dlouho, jakými prostředky a způsoby dojde ke zpracování údajů."
        question: "O čem musí být subjekt údajů informován, uděluje-li souhlas ke zpracování svých osobních údajů?"
      - 
        answer: "Nahodilé shromažďování bez dalšího zpracování, zpracování fyzickou osobou pro osobní potřebu nebo plnění povinností dle zvláštních zákonů."
        question: "Na jaké nakládání s osobními údaji se nevztahuje zákon o ochraně osobních údajů?"
      - 
        answer: "Pouze po dobu, která je nezbytně nutná k účelu jejich zpracování, déle jen pro státní statistické služby, pro účely vědecké a archivnictví."
        question: "Jak dlouho může správce osobních údajů tyto údaje uchovávat?"
    name: "Osobní údaje"
    open: "V jaké situaci má přednost ochrana osobních údajů a v jaké svobodný přístup k informacím?"
  - 
    class: "12.9"
    closed: 
      - 
        answer: "1919 o veřejných knihovnách obecních, 1959 o jednotné soustavě knihoven, 2001 o knihovnách a podmínkách provozování VKIS."
        question: "Kterým zákonům se říká první, druhý a třetí knihovnický zákon a kdy byly přijaty?"
      - 
        answer: "Zařízení, kde jsou rovným způsobem všem bez rozdílu poskytovány veřejné knihovnické a informační služby a které je zapsáno v evidenci MK ČR."
        question: "Co se rozumí dle knihovního zákona pod pojmem knihovna (library)?"
      - 
        answer: "Národní knihovna, Knihovna a tiskárna pro nevidomé K. E. Macana, MZK, krajské, základní a specializované knihovny."
        question: "Které knihovny tvoří systém knihoven ČR dle knihovního zákona?"
      - 
        answer: "Univerzální, historický (dokumenty jedinečné nebo vzniklé před 1860), konzervační (z povinného výtisku) a specializovaný."
        question: "Jak se kontrolují evidenční záznamy knihovního fondu?"
      - 
        answer: "Poradenské, vzdělávací a koordinační služby poskytované základním knihovnám, tvorba a půjčování výměnných fondů."
        question: "Co to jsou regionální funkce knihovny (regional functions of library)?"
      - 
        answer: "Ano, ale pouze při MVS formou reprografické kopie nebo mezinárodní MVS, a to jen do výše nákladů."
        question: "Může si knihovna účtovat poplatek za poskytnutí meziknihovní výpůjční služby?"
      - 
        answer: "Ne, bezplatný přístup k internetu je jednou z položek veřejných knihovnických a informačních služeb dle knihovního zákona."
        question: "Může knihovna účtovat poplatek za přístup na internet?"
    name: "Knihovní zákon"
    open: "Jak může knihovna v souladu se zákonem nabízet různým lidem stejnou službu za jiných podmínek?"
  - 
    class: "12.10"
    closed: 
      - 
        answer: "Archiválie jsou jen ty dokumenty, které byly vybrané k trvalému uchování ve veřejném zájmu, kvůli jejich hodnotě (obsah, původ, forma apod.)."
        question: "Jak se liší archiválie a dokumenty dle zákona č. 499/2004 Sb. (archival document)?"
      - 
        answer: "Archiválie starší 30 let, zveřejněné, nebo vzniklé z působnosti státní bezpečnosti před rokem 1989."
        question: "Do jakých archiválií umožňuje nahlížet zákon o archivnictví?"
      - 
        answer: "Ministerstvo vnitra České republiky."
        question: "Které ministerstvo je odpovědné za oblast archivnictví?"
      - 
        answer: "Jejich výběr, evidenci, ochranu, archivní zpracování, uložení a zpřístupnění"
        question: "Které činnosti zahrnuje péče o archiválie?"
      - 
        answer: "Vše z uvedeného, zákon č. 499/2004 Sb. se vztahuje na  dokumenty v libovolné formě, tj. tradiční, elektronické i hmotné."
        question: "Co se může stát archiválií: elektronický dokument, kronika, matrika, pečetidlo, razítko, tištěný dokument?"
      - 
        answer: "Zajištění odborné správy dokumentů z činnosti původce, od příjmu a evidence, přes vyřizování a ukládání, po vyřazování ve skartačním řízení."
        question: "Co je výkon spisové služby?"
      - 
        answer: "Zákonem stanovení veřejnoprávní původci, např. organizační složky státu, státní příspěvkové organizace, státní podniky, vysoké školy atd."
        question: "Kdo je povinen vést spisovou službu?"
    name: Archivnictví
    open: "Jak souvisí spisová služba a archivnictví?"
  - 
    class: "12.11"
    closed: 
      - 
        answer: "Listina základních práv a svobod, zákon o svobodném přístupu k informacím, zákon o právu na informace, zákon o životním prostředí a další"
        question: "Které zákony garantují svobodný přístup k informacím?"
      - 
        answer: "Podle zákona 106/1999 Sb. je 15 dnů od přijetí žádosti nebo jejího doplnění, podle zákona 123/1998 Sb. je 30 dní."
        question: "Jaká je zákonná lhůta pro vyřízení žádosti o poskytnutí informace?"
      - 
        answer: "Státní orgány, územní samosprávné celky a jejich orgány a veřejné instituce, dále subjekty pověřené rozhodováním v oblasti veřejné správy."
        question: "Které povinné subjekty dle zákona o svobodném přístupu k informacím mají povinnost poskytovat informace vztahující se k jejich působnosti?"
      - 
        answer: "Ústně, písemně nebo elektronicky, v případě nespokojenosti s ústní odpovědí má následovat písemná či elektronická žádost."
        question: "Jakými formami lze žádat o informaci dle zákona 106/1999 Sb.?"
      - 
        answer: "Ano, ale jen pokud je nutné na zpracování informace vynaložit nadměrné úsilí, poplatek může dosahovat maximálně výše nákladů na zpracování."
        question: "Je možné žádat o poplatek za poskytnutí informací dle zákona?"
      - 
        answer: "Po 15 dnech je nutné odpověď zveřejnit na internetu (obvykle web instituce), pokud to nevylučuje princip proporcionality (např. platy)."
        question: "Kde je možné najít odpovědi na dotazy o informacích, které položili různí lidé stejné insituci?"
      - 
        answer: "Pokud nebrání jiný zákon, poskytne: manažerský plat, základní osobní údaje příjemce veřejných prostředků, zveřejněná informace (po urgenci)."
        question: "Kterou informaci povinný subjekt poskytne: manažerský plat, názor, základní osobní údaje příjemce veřejných prostředků, zveřejněná informace?"
    name: "Svobodný přístup k informacím"
    open: "Proč je potřeba zvláštní zákon o svobodném přístupu k informacím?"
  - 
    class: "12.12"
    closed: 
      - 
        answer: "Služba na elektronickou individuální žádost poskytnutá opět elektronicky, zejména za účelem vyhledávání či zpřístupňování informací."
        question: "Co se rozumí službou informační společnosti dle zákona č. 480/2004 Sb.?"
      - 
        answer: "Zejména internet, slovy zákona síť elektronických komunikací, elektronická komunikační zařízení a pošta apod."
        question: "Co se rozumí elektronickými prostředky dle zákona o některých službách informační společnosti?"
      - 
        answer: "Přenášení informací, automatické dočasné meziukládání informací a ukládání obsahu informací poskytnutých uživatelem."
        question: "Odpovědnost za obsah jakých tří typů služeb informační společnosti definuje zákon č. 480/2004 Sb.?"
      - 
        answer: "Ne, odpovědný je až v případě, že se o nelegálním obsahu dozví, nebo se o tom prokazatelně dozvědět mohl a neodstraní jej."
        question: "Je nutné, aby poskytovatel služby informační společnosti aktivně hledal a odstraňoval nelegální obsah?"
      - 
        answer: "Úřad pro ochranu osobních údajů."
        question: "Který úřad dohlíží na dodržování povinností při šíření obchodních sdělení?"
      - 
        answer: "Adresát udělil souhlas, je zřetelně označeno jako obchodní sdělení a totožnost odesílatele, obsahuje platnou adresu pro odvolání souhlasu."
        question: "Za jakých podmínek je možné rozesílat elektronicky obchodní sdělení?"
      - 
        answer: "Ano, obchodní sdělení je i vybízení k návštěvě webu, k přímé či nepřímé podpoře zboží, služeb nebo image podniku."
        question: "Je považováno za obchodní sdělení i pouhé poslání odkazu na zboží, bez dalšího obsahu ve zprávě?"
    name: "Některé služby informační společnosti"
    open: "Co musí dělat Google, aby splňoval podmínky zákona o některých službách informační společnosti?"
---
